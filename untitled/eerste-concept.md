# Concepten

## Eerste versie Hospy

Ruim een jaar geleden ben ik samen met twee vrienden begonnen aan een opzet voor een start-up. Het idee was om woningzoekende studenten in een huis te plaatsen die leegstaat of waar de huur te hoog is voor één persoon en niet verhuurd wordt. Op deze manier zouden ze als woongroep minder problemen hebben om de huur te bekostigen.

Destijds hebben we veel onderzoek gedaan bij studenten doormiddel van korte interviews te houden bij scholen. We waren erachter gekomen dat veel studenten naarstig op zoek zijn naar een woning en dat vooral Amsterdam vol zit. Veel studenten verdienen te weinig om zelfstandig in de vrije huursector een huis te bemachtigen. 

**Verandering in wet**

Aanvankelijk was ik van plan om dit idee uit te bouwen en te verbeteren voor mijn afstudeer project maar toen gebeurde er iets waardoor ik gedwongen was het concept totaal om te gooien. De wet veranderde wat betreft het aanmaken van woonroepen. Evert Baart \(een advocaat in vastgoed en huurrecht\) schrijft in een artikel op [www.vandiepen.com](http://www.vandiepen.com) dat er vanaf 1 januari 2017 geen nieuwe woongroepen meer gevormd mogen worden indien er een vergunning wordt aangevraagd die duizenden euro’s kost.     

## Feedback afstudeerbegeleider

**Een nieuwe richting**

Ik ben met Laurens in week 3 gaan zitten om te kijken naar mijn vorderingen. Aanvankelijk ging ik van uit dat ik met mijn oude project dat ik al was begonnen verder zou gaan om het te verbeteren en tot beter inzichten te komen. 

Laurens vertelde me toen dat ik goed de wet in de gaten zou moeten houden of het überhaupt mocht wat ik van plan was. Ik had al enigszins vooronderzoek gedaan maar in de tussentijd was er een nieuwe wet bij gekomen. Deze wet vertelde dat mensen niet zomaar meer een woongroep mochten beginnen vanaf 1 januari 2017 volgens Gemeente Amsterdam. \(2017\). Dit bracht mij in een benarde situatie omdat het conceptueel niet meer zo makkelijk is om meerdere mensen in een huis te krijgen. 

Ook was het aanbod een probleem. Het is moeilijk om huizen te vinden, speciaal in Amsterdam.  Laurens raadde me aan af te stappen van het idee om zelf huizen aan te bieden en te kijken naar alternatieven. 

## Tweede versie Hospy

**Niet als groep maar als tweetal**

Omdat de wet het moeilijk maakt voor mijn afstudeer project heb ik besloten een andere weg in te slaan. Laurens had als oplossing gehint naar het omdraaien van het proces. Hij heeft gezegd dat ik de beslissing zelf moest maken en ik zag hier meer heil in. Het is veranderd van makelaarssite naar huisgenoot site. De functionaliteit van het zoeken naar een huis staat nu buiten de scope van mijn afstudeer project. De focus ligt nu volledig op het vinden van een “maatje” met wie je samen op zoek kan gaan. Dit haalt ook het probleem weg van het vinden van een woning als groep omdat je met z’n tweeën  niet telt als een woongroep maar als partner. 

**Weg uit Amsterdam**

Omdat een woning delen met zijn tweeën in Amsterdam erg duur is heeft Laurens mij aangeraden me niet te focussen op Amsterdam en verder te kijken. Ik heb dus een switch gemaakt van specifiek Amsterdam naar heel Nederland omdat ik in de veronderstelling ben dat het niet overal zo duur is als in Amsterdam. 

**Wat dit betekent voor mijn huidige project**

Ik was al vrij ver in de ontwikkeling van mijn project maar heb ervoor gekozen een totaal nieuwe weg in te slaan. Het is een totaal anders afstudeer project geworden en zal veel nieuwe onderzoeken moeten doen. Het is veel extra werk maar het maakt niet uit zolang dit mijn project maar ten goede komt. 

**Next steps**

Omdat mijn eerste designbrief niet meer van toepassing is op het nieuwe idee zal ik een nieuwe moeten schrijven met een nieuwe doelgroep, design challenge en hoofd/deelvragen. Ik zal veel onderzoek moeten gaan doen om te kijken of dit idee überhaupt werkt omdat er nog veel open vragen zijn. Deze hoop ik in de aankomende weken te bevestigen. 

